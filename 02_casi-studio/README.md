# Casi Studio

Questa sezione raccoglie una serie di progetti digitali, archivi e sperimentazioni interattive che considero esempi significativi per la mia ricerca. Si tratta di casi che mostrano in modi diversi come la memoria, la storia e i dati possano essere raccontati attraverso linguaggi visivi e interfacce digitali innovative, e che per questo risultano molto utili come riferimento per pensare a un archivio dei terremoti storici.  

---

## 1. [Museo Triennale digitale – Accurat](https://beta.accurat.it/work/triennale-museum-digital-redesign)  
Il Museo Triennale realizzato da Accurat è un buon esempio di come un archivio possa trasformarsi in un’esperienza dinamica: l’uso di data visualization e interfacce pulite rende accessibili contenuti complessi, mostrando come la narrazione museale possa dialogare con il pubblico.  
<br>
<img width="1900" height="865" alt="Screenshot 2025-09-17 215633" src="https://github.com/user-attachments/assets/ea0501ed-2eb6-4e96-b803-61ffd824c210" />

<br>

---

## 2. [Codex Atlanticus](https://codex-atlanticus.ambrosiana.it)  
Simile è l’esperienza del Codex Atlanticus, l’archivio digitale dei disegni e manoscritti di Leonardo da Vinci, che grazie alla digitalizzazione ad alta qualità e a una navigazione intuitiva riesce a valorizzare un patrimonio estremamente complesso, offrendo spunti su come trattare e rendere consultabili anche le fonti storiche legate ai terremoti.  
<br>
<img width="1900" height="865" alt="Screenshot 2025-09-17 220631" src="https://github.com/user-attachments/assets/a46397e6-c667-4cba-88f6-82f21a270244" />

<br>

---

## 3. [Divina Commedia digitale – The Visual Agency](https://thevisualagency.com/works/a-digital-collection-to-experience-dantes-divine-comedy)  
Un altro progetto interessante è quello della Divina Commedia digitale realizzato da The Visual Agency, che traduce il poema di Dante in un’esperienza visuale interattiva combinando testi, illustrazioni e grafica: un approccio che dimostra come opere storiche e culturali possano diventare vive e coinvolgenti attraverso il design.  
<br>
<img width="1900" height="865" alt="Screenshot 2025-09-17 220941" src="https://github.com/user-attachments/assets/e924faa9-dc22-4c96-baf8-56f82caf99ab" />

<br>

---

## 4. [Layers of London](https://www.layersoflondon.org/)  
Sempre in quest’ottica, Layers of London propone una piattaforma che raccoglie mappe storiche e dati sociali della città, permettendo di sovrapporre diversi strati nel tempo: un modello che si presta bene a immaginare mappe stratificate degli eventi sismici e delle trasformazioni territoriali.  
<br>
<img width="1900" height="865" alt="Screenshot 2025-09-17 221539" src="https://github.com/user-attachments/assets/55973a01-b624-4d56-994f-24da330f6497" />

<br>

---

## 5. [Hiroshima Archive](https://hiroshima.mapping.jp/index_en.html)  
L’Hiroshima Archive rappresenta un caso particolarmente forte. Una mappa interattiva che raccoglie testimonianze orali, documenti e fotografie dei sopravvissuti alla bomba atomica. Qui la memoria collettiva trova un ancoraggio concreto al territorio, mostrando come le narrazioni personali possano diventare parte di una storia condivisa.  
<br>
<img width="1900" height="865" alt="Screenshot 2025-09-17 221921" src="https://github.com/user-attachments/assets/26fec5b9-a463-40d5-a21e-f0d079f81a4b" />

<br>

---

## 6. [Distractor – James Bridle](https://distractor.jamesbridle.com/)  
Distractor di James Bridle è una sperimentazione artistica che riflette sull’uso dei dati e sulla distrazione digitale. Con la sua interfaccia minimale e provocatoria invita a pensare a come evitare il rumore informativo in archivi digitali complessi.  
<br>
<img width="1900" height="865" alt="Screenshot 2025-09-17 222313" src="https://github.com/user-attachments/assets/057bd77e-c17f-4716-bc2d-fb0b4c1a75e8" />

<br>

---

## 7. [Recollection – Australia](https://recollection.com.au/)  
Anche Recollection, archivio digitale australiano, offre spunti utili. Raccoglie documenti, fotografie e materiali storici in un sistema aperto e accessibile, con un motore di ricerca avanzato che mette in evidenza l’importanza degli standard e dei metadati.  
<br>
<img width="1900" height="865" alt="Screenshot 2025-09-17 222716" src="https://github.com/user-attachments/assets/7d6a33d9-337f-46ab-b13e-bff915ae1d73" />

<br>

---

## 8. [Mapping Historical New York](https://mappinghny.com/?lng=-73.9760&lat=40.7220&zoom=12.50&maps=[{%22center%22:{%22lat%22:40.722,%22lng%22:-73.976},%22demographicOpacity%22:1,%22demographicsFilters%22:{},%22filters%22:{},%22layers%22:[{%22id%22:%22dwellings-dot-density-birthplace%22,%22dotDensityValues%22:[{%22label%22:%22England+and+Scotland%22,%22dotDensityColor%22:%22%23FBD44A%22,%22fieldName%22:%22bpl_4_41000%22},{%22label%22:%22Ireland%22,%22dotDensityColor%22:%22%23EC8457%22,%22fieldName%22:%22bpl_4_41400%22},{%22label%22:%22Russia%22,%22dotDensityColor%22:%22%23F17CBA%22,%22fieldName%22:%22bpl_3_46999%22},{%22label%22:%22Germany%22,%22dotDensityColor%22:%22%235AC2CD%22,%22fieldName%22:%22bpl_4_45300%22},{%22label%22:%22Caribbean+%26+West+Indies%22,%22dotDensityColor%22:%22%2367D78D%22,%22fieldName%22:%22bpl_2_14%22},{%22label%22:%22Italy%22,%22dotDensityColor%22:%22%23DE92F1%22,%22fieldName%22:%22bpl_4_43400%22}]}],%22rasterOpacity%22:0.15,%22year%22:%221880%22,%22zoom%22:12.5}]&rasterOpacity0=0.15)  
Sul tema della visualizzazione storica geolocalizzata, Mapping Historical New York propone una mappa interattiva che rappresenta con la tecnica della dot density le provenienze degli abitanti, offrendo un esempio di come i dati demografici storici possano prendere forma spaziale, utile da immaginare anche per i terremoti.  
<br>
<img width="1900" height="865" alt="Screenshot 2025-09-17 222918" src="https://github.com/user-attachments/assets/e82ae604-b8be-495f-a980-016befede48d" />

<br>

---

## 9. [Chronologie – Eugène Architectes](https://eugenearchitectes.com/chronologie)  
Chronologie di Eugène Architectes mostra una timeline interattiva di eventi e progetti architettonici: un’idea semplice ma efficace, che potrebbe essere tradotta in una timeline sismica arricchita da fonti e dati.  
<br>
<img width="1800" height="865" alt="Screenshot 2025-09-17 223235" src="https://github.com/user-attachments/assets/fb51c162-a389-49cf-9ab5-290dcab1740a" />

<br>



