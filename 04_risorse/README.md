[**CFTI5Med**](https://storing.ingv.it/cfti/cfti5/#)  
Catalogue of strong earthquakes in Italy and in the Mediterranean area.  
Catalogo di nuova generazione e di tipo analitico, risultato di oltre quarant’anni di ricerche di sismologia storica condotte in Italia e nell’area mediterranea. È definito “nuova generazione” perché presenta esclusivamente i risultati di ricerche originali, sviluppate secondo una rinnovata sensibilità storiografica e un approccio metodologico che garantisce trasparenza e oggettività nelle interpretazioni sismologiche. È detto anche “analitico” perché, per la maggior parte dei terremoti analizzati, fornisce descrizioni dettagliate degli effetti in ciascun luogo colpito, insieme a valutazioni sull’impatto sociale ed economico complessivo. Inoltre, per ogni sequenza sismica investigata, include una bibliografia completa delle testimonianze, siano esse di studiosi o di osservatori occasionali; molte di queste fonti sono accessibili online, in forma di documento originale o di trascrizione.

[**CTFI Visual**](https://cfti.ingv.it/visual/)  
Atlas of visual sources on Italian historical earthquakes.  
Frutto di circa quarant’anni di indagini sui terremoti storici italiani, raccoglie numerose fonti visive (incisioni, dipinti, fotografie, documenti filmici, ecc.) utili a studiosi di diverse discipline per integrare le informazioni relative alla stima dei danni, alla risposta delle istituzioni e alle osservazioni scientifiche. L’atlante consente di esplorare liberamente tutte le fonti visive non soggette a copyright, mettendole in relazione con le informazioni descrittive contestuali provenienti dal CFTI.

[**CTFI Sources**](https://cfti.ingv.it/sources/)  
Thematic Digital Library.  
Biblioteca digitale tematica che permette di navigare tra i 34.218 testi che costituiscono il nucleo informativo del CFTI5Med. Attraverso funzioni di ricerca e ordinamento, il sistema garantisce un’interoperabilità totale con il database CFTI. Ogni record è collegato alle date dei terremoti o delle sequenze sismiche a cui si riferisce la fonte; cliccando sulla data è possibile accedere direttamente alla scheda evento sul sito del CFTI5Med. Quando disponibili, trascrizioni e scansioni dei testi originali sono consultabili tramite link attivi, che rimandano a tutte le informazioni archiviate per quella specifica sequenza.

[**Internte Archive**](https://cfti.ingv.it/sources/)  
Internet Archive è molto utile perché mi permette di recuperare direttamente le pagine originali delle fonti. Nel catalogo CFTI5Med spesso è indicato il riferimento bibliografico, ma non la scansione del libro o del documento da cui il dato è stato preso. Questo rende difficile capire il contesto. Con Internet Archive posso invece trovare la fonte digitalizzata e affiancarla alla voce più scientifica del CFTI5Med. Così non mi fermo alla citazione, ma mostro anche la pagina reale da cui l’informazione proviene. Esempio:  
CFTI5Med https://storing.ingv.it/cfti/cfti5/pdf_T/009056-090015_T.pdf  
Internet Archive https://archive.org/details/p9rerumitalicarums09card/page/86/mode/2up
